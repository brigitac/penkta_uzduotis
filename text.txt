Reikalavimai egzaminui
Egzaminui reikia (pagal aprašytus reikalavimus ir besilaikant nurodytų terminų) būti pasidarius: 2-ą, 3-ą (iki v1.0), 4-ą ir 5-ą užduotis.
Kaip (šiandien) akcentavau per teorinę paskaitą, atsiskaitymas bus iš dviejų dalių: viešasis, t.y. 3-5 min. pitch'as prieš auditoriją, kurio metu Jūsų tikslas yra pristatyti (pasidalinti su kolegomis) 1-2 "cool dalykėliais" (sukurta funkcija, algoritmu, ciklu, C++ sintaksės niuansais ir pan.) kuriuos išmokote/sužinojote/atradote bedarydami tas užduotis ir kas galbūt būtų naudinga žinoti ir kitiems. Tam nereikia daryti jokių papildomų skaidrių. Tiesiog kiekvienos atitinkamos užduoties README.md failą papildykite tais "cool dalykėliais" ir paskaitos metu pristatysite kolegoms juos - programos paleidinėti nereikės - programų veikimą patikrinsiu per pratybas.
Egzamino užduotys bus iš paveldėjimo (inheritance) ir polimorfizmo (polymorphism) tematikų - medžiagos tam užtektinai turėjome. Neužmirškite naudotis ir literatūra kurią galite papildomai pavartyti, jeigu jaučiatės netvirtai). Pati užduotis(-ys) bus tęsinys 3-ojo darbo. Ją atlikti bus nebūtina, jeigu visas užduotis iki 5-osios darėte savarankiškai ir kruopščiai ir mano siūlomas galutinis balas Jus tenkina!
Jeigu galutinis balas netenkina (arba man kils dvejonių, kad užduotis darėte nesavarankiškai), tuomet auditorijoje reikės atlikti egzamino užduotį ir tokiu būdu bus galima galutinį balą pasikelti, o taip pat įgyti daugiau praktinės patirties įsisavinant paveldėjimo koncepsiją.
P.s. Jeigu kažkuri suformuluota užduotis (dalis užduoties) būtų per sunki, t.y. visi ar beveik visi neįveiktų jos, tuomet aš jos tikrai neįtrauksiu į vertinimo procesą. Tačiau universitete niekada neturėtų būti taip, kad kiekvienai užduočiai Jums būtų parodoma kaip kažką panašaus daryti. Mūsų tikslas ugdyti Jūsų savarankiškumą ir asmeniškumą! Automatiškume žmonės su robotais nepakonkuruos :)
P.p.s. mes dar turime dvi teorines paskaitas kitą savaitę: dalį jų skirsime pitch'inimui, kuris manau yra labai naudingas, nes bent dalis iš Jūsų darydami užduotis sužinojote daug naudingų dalykų, o jais pasidalinti ir pasididžiuoti prieš kolegas tikrai galima 😄 ir reikia! Kitą dalį, galiu skirti pagal Jūsų poreikius, t.y. informuokite ketvirtadienį ką iš Objektinio Programavimo teorijos dar norėtumėte geriau/giliau ar naujai sužinoti atsižvelgus į dalyko modulį.